---
layout: post
title: 【转】渔父
categories:
- 转发及备忘
tags:
- 历史
- 哲理
- 随感
published: true
comments: true
---
<p>屈原既放，游於江潭，行吟泽畔，<br />
颜色憔悴，形容枯槁。<br />
渔父见而问之曰：<br />
“子非三闾大夫与？何故至於斯！”<br />
屈原曰：“举世皆浊我独清，众人皆醉我独醒，<br />
是以见放！”<!--more-->
渔父曰：“圣人不凝滞於物，而能与世推移。<br />
世人皆浊，何不淈其泥而扬其波？<br />
众人皆醉，何不餔其糟而歠其酾？<br />
何故深思高举，自令放为？”<br />
屈原曰：<br />
“吾闻之，新沐者必弹冠，新浴者必振衣；<br />
安能以身之察察，受物之汶汶者乎！<br />
宁赴湘流，葬於江鱼之腹中。<br />
安能以皓皓之白，而蒙世俗之尘埃乎！”<br />
渔父莞尔而笑，鼓枻而去，乃歌曰：<br />
“沧浪之水清兮，可以濯吾缨。<br />
沧浪之水浊兮，可以濯吾足。”<br />
遂去不复与言。</p>
